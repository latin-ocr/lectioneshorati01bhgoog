27

magna neque adhuc composita lis est inter grammaticos de rudis
et Graecis intacti carminis auctore. et ei quidem qui certum ali·
quem poetam commemorari putant in duas partes discedunt: alteri
ipsum Lucilium, alteri Ennium dici sibi persuaserunt. sed si
uerba illa, ut recte fit, explicamus quam auctor carminis inculti
quodque litterarum Graecarum nullum praeseri waslogium, scire
equidem uelim quo modo ea quadrent cum in omnes scriptores
post primum bellurn Punicum uigentes (cs. Horat. epist. ll 1,
156 sqq.) tum in Ennium et Lucilium graecam eruditionem per
omnia ostendentes. nolo autern acta ut aiunt agere; tu lege quae
scripserunt, ut inter recentes me contineam, L. Muellerus mus.
Rhen. XXVlll p. 636 sqq. et Teuffelius ibid. XXX p.623 sqq:
uidebis utrumque in refellenda sententia aduersa esse comproban-
dum, sed inprobandum in sustentandis ipsius argumentis. quibus
a'dice quae qui neutri opinioni se addixere protulerunt Nipperdeius
opusc. p. 505 sqq. et Dziatzko mus Rhen. XXVlll p. 187 sqq.
itaque non dubito accedere eis qui carminum auctorem aliquem
prisco Italorum numero Saturnio uersus horridos fundentem intelle-
gunt. quod ipsa ea quam agnoscere mihi uideor oppositio in uu.
66 et 67 obuia commendat. etenim primi illi Musarum latinarum
scriptores, qui litteris graecis imbuti arte qualicumque pangebant
uersus, non sine superbia quadam poetas se uocitabant‚ iam ipso
uocabulo graeco ex quanam schola essent proiecti prodentes (cl.
L. Muellerus de re metr. p. 65). hi igitur uerbis quomquepoelarum
semorum turba, in quibus illud poetarum cum ui quadam est effe-
rendum, segregantur ab eis qui sine artis graecanicae notitia ante
Liuium Andronicum poeticam factitabant. sed horum innumerabilium
uatum, qui in uarios uitae usus uaria composuere carmina, quemnam
Horatius esse uoluit auctorem suum? omnes ne intellegamus, inter·
cedit et singularis numerus auctor et ipsa res: nam antiquissimos
maximeque agrestes lima superare nulla erat Lucilio laus. unum
autem aliquem ut mente nobis fingamus (quemadmodum Dziatzko
l. l. cogitauit de Numae carmine saliari plane improbabiliter), nihil
in uerbis inest quod suadeat. ad quae accedit altera res. Horatius
Lucilium cum seniorum poetarum turba comparans num ob oculos
habuit ex. gr. Pacuuii tragoedias? iniustum peruersumque puto in
examinanda scriptoris alicuius lima diuersa poeseos genera in com-
parationem uocare: aliam uerborum curam epos, aliam tragoedia,
aliam satura flagitat. immo ut Horatius semet ipsum ut satiricum

 

