‘l

Horatius relegat Agrippam? manet haec difficultas mansuraque est.
nam ne ei quidem conamini, quod nuperrime uir subacti iudicii
F ranciscus Buechelerus in programmate hiberno uniuersitatis Bon-
nensis anni 1878 protulit, ‘quantumuis acuto adplaudere possum.
explicat enim uir ille doctus ita: mmo haec dz'gm scripserit, ne
Homerus quidem optimus heroz'tz' carmina} auctor, mdum Varius
elsi forle epos acer ut nemo ducit, minime ego qui ne Vario quidem
aemultm' possim, putatque iam censuram quandam Iliadis agi. at
aut ego caecutio aut hoc de Vario alioqui bono epico positum non
silendum, sed uerbis apertis Horatio erat persequendum. porro
respuo hoc commendationis genus, quo ne Varium quidem Diomedem
et Merionem, hoc est Augustum et Agrippam (siue quoscumque
alios intellegis), iuste canturum esse contenditur. denique tota illa
Homeri censura otiosissima foret atque adeo peruersa, quippe a
carminis materia abhorrens. hoc igitur commentum refutat sentiendi
simplicitas, refutat reliqui poematis respectus, quocirca iam addu-
cimur eo ut uu. 13—16 aut in exilium mittendos aut corruptela
laborare aiamus. nolo nunc multus esse in disceptanda interpolatio·
num Horatianarum quaestione (nam disceptare incipienti uereor ne
intra huius commentationis terminos desit finis); breuiter dicam me
ab eorum parte stare qui omne hoc uersus spurios uenandi studium
reiciunt condemnantque. quod ad nostram stropham, ea careri posse
concedo sed ecquodnam remouendi ius hinc nanciscimur aut ecqua
erat causa ueteri quem fingunt interpolatori conexu perspicuo ali-
quid de suo inculcandi? apage ista desperantium aut pigrorum
remedia! Porphyrio autem post expositam uocem adamantim ita
pergit: figurale negat seposta res bellicas scribere, uerum Varium
potius, qui sit Homerico spiritu. si Horatius dixit nemo degne scribere
potest, non uideo qua iuris specie figurate de se locutus esse cen-
seatur. iam in uersibus antecedentibus propterea se maiora non
conari professus est quod inbellis lyrae Musa uetet; hanc si imparem
esse Agrippae Caesarisque laudibus nunc ostendit, figurate se quoque
parem esse negat. uides quo tendam. neque ego aliter locum suam
recipere sanitatem existumo quam si uu. 13—16 artiore uinculo
prioribus adhaereant, hoc scilicet modo: '

. . . . tenues grandia, dum pudor

Inbellisque lyrae Musa potens uetat

laudes egregii Caesaris et tuas
Culpa deterere ingeni:

 

