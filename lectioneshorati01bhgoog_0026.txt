15

Poscunt etiam opem auxiliumque, quae in eiusdem carminis uu.

12——20 leguntur:
Iam Daedaleo tutior Icaro

Visam gementis litora Bosphori
Syrtesque Gaetulas canorus
Ales Hyperboreosque campos.
Me Colchus et, qui dissimulat metum
Marsae cohortis, Dacus et ultimi
Noscent Geloni, me peritus
Discet Hiber Rhodanique potor.

hic quoque interpretum uerba me peritus discet Hiber defensitantium
uoluntati defuit successus, nec neglegenda erat adnotatio Peerlkampii
uerissime obseruantis‚ ubicumque perz'lus ponatur absolute, ex totius
loci tenore facile apparere, cuius rei dicatur peritia. quali indicio
deficiente ille reiectis priorum coniecturis temptauit me perz'tus discere
Hiber. sed fugit Peerlkampium, non solum formam esse mancam,
sed etiam sensum laborare ob id ipsum quod Hiber ille inducatur
discens. hoc enim uult poeta: in cycnum mutatus penetrabo ad
extremas orbis terrarum partes, uolantemque me uidebunt ultimae
gentes, qua imagine usus etsi innuit fore ut ubique carmina sua
legantur eisque serae incultaeque nationes ad humanitatem perdu-
cantur, tamen propositae comparationis non ita inmemor esse debuit
ut duas res diuersas commisceret. nam ut noscent apta grataque
ambiguitate et uidebant et legent exprimit, ita discet uocabulum
imaginem illam foede descrit. et uideo etiam Lehrsium alia sine
iure uexantem hoc tamen uere exagitare Horatii sui p. XCI his
uerbis: ez'ne vt'cller'clzt frtr selenen gelrallene Confusz'on awzschen dem
Schwanlzoratr'us und dem Gedz'cttbuclztoran'us. nec minus absonum
est, unam illam gentem prae ceteris tamquam discendi peritam
cuqidamque hic efferri. quibus rationibus omnibus hoc certum fit,
latitare in uerbo discet mendum grauius. et quoniam illud noscent
ad omnia orationis membra pariter spectat (cs. ex. gr. od. I 30,
4-8 in medio interpositum commune uerbum properent), uocabulo
corrupto obscuratam statuemus rem, cuius Hiberi iure meritoque
dicantur periti, quaerendumque erit aliquid quo aeque ac reliquae
gentes breuiter illi acuteque adumbrentur. itaque hau scio an His-
panos metallis exercendis claros ita designauerit scriptor:

me peritus Ditis Hiber.

ad quae inlustranda faciunt uerba Statii silu. IV 7, 14 sqq. Dalmatae
montes, ubi Dite urio pullarius fossor redit erutoque concolor auro.

 

