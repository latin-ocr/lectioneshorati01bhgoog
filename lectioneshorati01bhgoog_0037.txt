26

uitata ferri, absurde est fictum. alii siluam densissimam et hominibus
fere inaccessam innui aiunt. in quam quo tandem consilio concipitur
inruere torrentem, cuius uis omnis naturaliter ibi frangatur pereatque?
neque tamen in solo sensu haeremus. nam uulgaris constructio cum con-
iungit fertur quo rara secures, neglegit atque posthabet Romanorum
in uerbis collocandis consuetudinem. quae enim est huius enuntiati
conformatio, si illo quo uolunt modo serlur cum securis copulandum
est, utique flagitatur quo ferbur rara securis. quocirca potius con·
struendum est: ruebat , flumen ut hibernum fertur. et hoe uerissi-
mum esse obseruatione quadam metrica bene confirmauit atque
stabiliuit Hermannus Usenerus mus. Rhen. XXIV p. 346; nam
Kellerus cum Epilegomenon p. 490 illud fertur post ruebat otiosum
esse obicit, nihil obicit. itaque uerba, quae a sententia tenebrico-
sissima esse modo optinuimus, iam illo serlur priuata plane nihili
sunt. emendandi igitur periculo cum opus sit, postquam Peerlkam-
pius ab omni uerisimilitudine abhorrentia protulit, Usenerus l. l.
proposuit fertur per rura Sigambris, ingeniose sane. sed neque id
quod uox quo mutationis partem sumit neque uero Sigambrorum
mentio in imagine magis generali placet. quamquam quid sere
postuletur, recte ille diuinauit. cum sale multus fluebat Persius

(cf. u. 27); utcumque fors obtulit, apta inepta arripuit homo loqua-
cissimus in omnis partes euagatus exspatiatusque. ruebat ergo

Flumen ut hibernum fertur, quo rura patescunt.

ef. Mamertinus in panegyrico ad Maximianum Augustum cap. 5
(p. 93, 22 edit. meae): bole quippe proelio ferebare, non aliter
quam magnus ameris solet bibernis imbribus auctus et m'uibus passim
fluere, qua campus est. extitisse uidetur in antiquo exemplari omissa
una syllaba quo ra patescunl; quod crassa Minerua in id quod
codices nostri exhibent legitque Porphyrio relictum est.

Sat. l 10, 64 sqq:

fuerit Lucilius, inquam,
Comis et urbanus, fuerit limatior idem
Quam rudis et Graecis intacti carminis auctor
Quamque poetarum seniorum turba: sed ille
Si foret hoc nostrum lato delapsus in aeuum,
Detereret sibi multa eqs.

 

